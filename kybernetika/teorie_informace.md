# Základy teorie informace

Teorie informace je oblast matematiky a inženýrství, která se zabývá kvantifikací, ukládáním a komunikací informací.

Obecně se jedná o pojem značně široký a často používaný v celé řadě definic, vymezujících předmět kybernetiky.

Definice pojmu informace je velmi složitá. Obecně se tento pojem užívá často v intuitivně chápaném smyslu a vztahuje se k pojmům zpráva, sdělení, údaj, poznatek, apod. V kybernetice má širší význam a za informaci se zde považují podněty, které člověk přijímá prostřednictvím svých smyslových orgánů ze svého okolí. 

Kybernetika říká, že informace je jakákoliv zpráva, kterou lze reálně (v přítomnosti) nebo potenciálně (v budoucnu) použít k řízení systému.

Zákonitosti vzniku, přenosu a zpracování zpráv se zabývá vědní disciplína nazvaná Teorie informace. Její základy položil v roce 1948 Claude Shannon, nezávisle se podobnými problémy zabýval také N. Wiener.


## Základní pojmy

### Zpráva 
(sdělení) je libovolný údaj reprezentovaný ve formě textu, řeči, posloupnosti čísel, obrazu apod. Zpráva jakožto materiální nositel má kvantitativní i kvalitativní obsah.

### Informace
je kvantitativní obsah zprávy. Informace je abstraktní pojem nehmotné povahy. 

### Signál
je fyzikální realizací zprávy ve formě nějaké fyzikální veličiny - el. proud, světlo, zvuk - obecně elektromagnetiké vlnění.

### Šum 
je jakákoliv (náhodné) rušení působící na sinál během jeho přenosu sdělovací soustavou.

---

Zpráva nabývá svého významu v okamžiku, kdy je sdělena - přenesena od zdroje zprávy k jejímu příjemci. Úkolem teorie informace je zabezpečení účinného přenosu zprávy mezi dvěma systémy - zdrojem zprávy a příjemcem zprávy.

### Sdělovací soustava

Zdroj zprávy (informace) -> kódovací zařízení (kodér) -> Přenosový kanál -> Dekódovací zařízení (dekodér) -> příjemce zprávy (informace)

###*Příklad:*#
Přenos zprávy pomocí telefonu.

Zdroj zprávy: lidský hlas

*signál: změna tlaku*

Kódovací zařízení: mikrofonní vložka (převodník akustického tlaku na proud)

*signál: tlak / el. proud*

Přenosový kanál: telefonní vedení 

*signál: el proud*

Dekódovací zařízení: sluchátková vložka (převod z el. proudu na tlak

*signál: el. proud / tlak*

Příjemce zprávy: lidské ucho

*signál: změna tlaku*

### Množství informace a informační entropie

Aby bylo možné hodnotit a porovnávat různé zprávy (resp. přenosové soustavy) bylo nutné zavést kvantitativní míru, pro vyjádření množství informace obsažené ve zprávě (resp. přenosovém kanálu).

Způsobů je několik. Princip stanovení množství informace ve zprávě se zakládá na tom, jak velká neurčitost nějakého jevu se sdělenou zprávou odstraňuje.

Nejrozšířenější je Shannonův přístup, který vychází ze skutečnosti, že množství informace obsažené ve zprávě souvisí s předchozí znalostí pravděpodobnosti výskytu zprávy u příjemce (apriorní informace).

Pozn. Z hlediska příjemce představuje proces generování zpráv zdrojem náhodný proces. 

### Množství informace 
je dáno množstvím neurčitosti, která se přijetím zprávy odstranila.

### Informační entropie 

Míra nejistoty se nazývá informační entropie. 









